Στο πρώτο μέρος του διαλόγου αυτού συζητούν ο Σωκράτης και ο Γοργίας και επιχειρούν να προσδιορίσουν επακριβώς τη φύση και τη σωστή χρήση της ρητορικής τέχνης. Αρχικά ο Γοργίας όρισε την αρετή ως την κατ' εξοχήν τέχνη του λόγου και στη συνέχεια ως πειθοῦς δημιουργόν. Ο Σωκράτης παρατήρησε ότι ο ρήτορας απλώς πείθει, δεν διδάσκει, και ότι για την εκλογή ειδικών τεχνιτών, επιστημόνων ή στρατηγών ή για τα πιο εξειδικευμένα θέματα, όπως η ιατρική, η ναυπηγική και ο πόλεμος, αρμόδιοι να συμβουλεύσουν δεν είναι οι ρήτορες αλλά οι ειδικοί.
